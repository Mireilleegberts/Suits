<!DOCTYPE html>
<html lang="en">
<head>
  <meta charset="UTF-8">
  <title>SUSPICIOUS SUITS</title>
  <link rel="stylesheet" href="styles/unplugged.css">
</head>
<body>
<div class="nav">
  <img src="images/logo_aarsman" alt="">
</div>
  <div class="melding">
    <div class="top">
      <img src="images/attention.svg" alt="">
    </div>
    <div class="attentie">
      <p>Deze site is niet meer bereikbaar.</p>

    <p>Wegens illegale verdenkingen  is deze website offline gehaald.<br>
De website wil offline blijven en de artikelen zijn in beslag genomen. </p>

<p>Sluit deze melding voor meer informatie</p>
<div class="sluiten">
  X
</div>
    </div>

  </div>
  <div class="tekstVlak">
    <img src="images/Alle-suits.jpg" alt="">
    <div class="tekst">
<h1>VERRADEN DOOR 22 JASJES</h1>
<p>Bewijsstukken in de rechtszaak tegen Paul Manafort, Washington, 1 augustus 2018. Foto's: Special Counsel Robert Mueller’s office / Reuters</p>

<p>Tijdens een huiszoeking bij Trumps voormalige campagneleider Paul Manafort zijn deze 22 kledingstukken opgedoken. Voor zo’n garderobe heb ik thuis niet eens kastruimte. Op de foto linksboven is een arm mee gefotografeerd, op de foto ernaast stapt net iemand uit beeld. De opsporings-ambtenaren hadden er flink de vaart in, pak aan de kapstok, foto, pak weg, volgende pak, foto. Ja, dan druk je weleens te vroeg af.</p>

<p>Even kijken of ik in de media beeld kan vinden waarop Manafort iets uit deze verzameling draagt. Nada. Van een krijtstreep is hij niet vies, maar nergens kan ik hem betrappen in een van de krijtstrepen in deze verzameling. Hoe immens moet zijn totale garderobe dan zijn?</p>

<p>Je gaat bijna medelijden krijgen met deze 22. Waarom zijn ze het huis in gesleept als ze er nooit eens uit mogen?</p>

<p>Laten we even afzien van alle strafbare feiten die Manafort zou hebben gepleegd in zijn rol als lobbyist en strateeg. We beperken ons tot zijn garderobe. Mag iedereen niet zelf weten hoe belachelijk veel kleren hij koopt? Zeker mag iedereen dat zelf weten.</p>

<p>Aan de labels te zien zijn de meeste pakken gekocht bij Alan Couture. Tijdens de rechtszitting verklaarde de bedrijfsleider dat Manafort voor een miljoen dollar aan pakken bij zijn kledingzaak had gekocht. Mag iedereen zelf weten. De rekeningen werden betaald via een bank op Cyprus. Dat mag iedereen niet zelf weten.</p>

<p>Het geld op die bank is Manafort uitbetaald voor bewezen diensten aan Poetin en de zijnen. Voor beïnvloeding van de Amerikaanse verkiezingen? Als dat niet zo zou zijn, waarom hield Manafort zijn Cypriotische rekening dan angstvallig geheim? Zelfs zijn accountants wisten er niet van, verklaarden ze in de rechtszaal.</p>

<p>En dan wel zo stom zijn met je geheime rekening je pakken te betalen. Dat heb ik tegen zwart geld, je kunt er alleen maar dingen mee kopen die je niet nodig hebt. Op zes foto’s zijn een Tiffanylamp en een impressionistisch schilderij te zien. Dat schiet niet op. Perzische tapijtjes, ach ja, waarom niet. Nog een paar pakken anders? Wel zo duur mogelijk, anders puilt het huis straks uit.</p>

<p>Hij had het Cypriotische geld kunnen weggeven aan een dakloze. Zijn er veel van op Cyprus. Hij had ze allemaal een dak kunnen bezorgen. Niemand had dan nog naar dat geld gekraaid. Maar er moesten zonodig nog een paar pakken bij.</p>
</div>
</div>

<script src="js/unplugged.js"></script>
</body>
</html>
